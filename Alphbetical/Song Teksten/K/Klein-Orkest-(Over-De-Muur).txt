Titel  : Over De Muur
Groep  : Klein Orkest


Oost-Berlijn, Unter den Linden
Er wandelen mensen langs vlaggen en vaandels
Waar Lenin en Marx nog steeds op hun voetstuk staan
En iedereen werkt, hamers en sikkels
Terwijl in paradepas de wacht wordt gewisseld
40 jaar Socialisme, er is in die tijd veel bereikt
Maar wat is nou die heilstaat als er muren omheen staan
Als je bang en voorzichtig met je mening moet omgaan
Ach wat is nou die heilstaat, zet mij wat is hij waard
Wanneer iemand die afwijkt voor gek wordt verklaard

Alleen de vogels vliegen van Oost- naar West-Berlijn
Worden niet teruggefloten, ook niet neergeschoten
Over de Muur, over het IJzeren Gordijn 
Omdat ze soms in het Westen, soms ook in het Oosten willen zijn

West-Berlijn, de KurfÅrstendamm
Er wandelen mensen langs porno- en peepshows
Waar Mercedes en Cola nog steeds op hun voetstuk staan
En de neonreclames die glitterend lokken
Kom dansen, kom eten, kom zuipen, kom gokken
Dat is nou 40 jaar vrijheid, er is in die tijd veel bereikt
Maar wat is nou die vrijheid zonder huis, zonder baan
Zoveel Turken in Kreuzberg die amper kunnen bestaan
Goed, je mag demonstreren, maar met je rug tegen de muur
En alleen als je geld hebt, dan is de vrijheid niet duur

En de vogels vliegen van West- naar Oost-Berlijn
Worden niet teruggefloten, ook niet neergeschoten
Over de Muur, over het IJzeren Gordijn
Omdat ze soms in het Oosten, soms ook in het Westen willen zijn
Omdat er brood ligt soms bij de GedÑchtniskirche
Soms op het Alexanderplein


Tekst & Muziek : H. Jekkers, L. Smit

                 BBS MUSICBOX Almelo   +31-(0)5490-70319
