Singer : CONNY VAN DEN BOSCH 
Title  : EEN ROOSJE M'N ROOSJE

Hij vergeet nooit die eerste ontmoeting
En hij weet nog precies wat ze zei
Hij vergeet nooit toen zij in z'n armen
Voor 't eerst zei: De liefste ben jij
Hij vergeet nooit de nacht na de trouwdag
Haar grapjes, haar ernst en haar trouw
En hij weet nog precies hoe zij lachte
Toen hij zei: 'k maak een liedje voor jou

refrein:
Ik geef je een roosje m'n roosje
Ik geef je een roos elke dag
En ik hou van jou
Tot de wei zonder dauw
En de echo niet lacht om een lach

Ik zag ze zo vaak in ons straatje
Een oud, heel tevreden, lief paar
Als 't strand bij de zee waren zij met z'n twee
Want ze hielden zo veel van elkaar
Ieder kind wist van hem kreeg je dropjes
En zij gaf de kleinste een zoen
Dan schuifelden ze saam naar het hoekje
En hij zong z'n liedje van toen

refrein: ...

Nu loopt hij alleen door het straatje
En staat stil bij de dropjes-drogist
En hij koopt daar wat snoep voor een kleintje
Dat niet weet dat hij oma zo mist
Dan plukt hij een roos uit een tuintje
Dat mag, want men kent zijn verdriet
Dan zet hij die bloem bij haar steentje
En zingt daar heel zachtjes haar lied

Ik geef je een roosje m'n roosje
Ik geef je een roos elke dag
Geen uur gaat voorbij
Of je bent dicht bij mij
Ik kom nu heel gauw als 't mag

                 BBS MUSICBOX Almelo   +31-(0)5490-70319
